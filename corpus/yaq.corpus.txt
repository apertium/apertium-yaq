 Uu Woʼi Wakila veha hiva kaa uka Taavuta bwaʼaka tea.
 Hiva aa vaitattaʼa tea uu Taavu uka Woʼi Wakilata. 
 Hak weeka veha uu Woʼi Wakila si ousi tevaureka ama
 Hunak veha Tavuta uchi teak.
 Uu Tavu into hunama kutanawapo kateka wohoʼoriapo kutata kuria tea.
 Hunama wohoʼoku uka aakame kutatamak kuriaka.
 Hunama veha au yepsak uu Woʼi Wakila.
 “Iʼan ala nee enchi bwaʼaka in Halaʼi,”
 “Katee nee bwabwaʼe. Ketchu nee chicharoonim hooa.
 Kat aman kom mamma, ala bweituk si tata uu manteka.”
 Ti veha hia uu Taavu Woʼi Wakilatawi.
 Uu Woʼi into tevai muukeka sep aman kom mamtek, kaa au noktu. 
 Uu aakame into lauti mampo aakeʼeka.
 “Ay tua eʼaka, si tata uu manteka ” ti veha teʼeka
 Hunama veha mamvahak uu Woʼi Wakila. Hunak veha kaachin anmachi.
 “Haivu uchi nee vaitaʼasuk uu in halaʼi,” ti veha hia uu Woʼi Wakila.
 Hiva huni kaa hiʼibwak. 
 Kia sia wikosaka nah weye.
 Chuvala nah weyeka veha uchi aet remtek uu Tavutachi.
 Uu Taavu veha ama lovola kateka si eʼaka veata hiika. 
 Uu Woʼi Wakila veha inien au hiia, “Si empo nee vaitaʼak in halaʼi”
 Iʼan ala nee enchi bwaʼavae.” 
 Hunak veha inen aa yopnak uu Taavu, “Kat nee bwabwaʼe 
 “Luutivae?” ti veha aayopnak uu Woʼi Wakila.
 “Heewi, veetivae uu ania.
 Kialikun nee inim veapo waiwa kivakvae. 
 Ama nee inohiika-kai nee inohinneʼuvae,” Ti veha teʼeka uu Taavu.
 “Emposu nee ama hiikean,” ti teʼeka uu Woʼi Wakila
 “Hunaksu inepo?” ti aayopnak uu Taavu. 
 “Haisa nee inohinneʼune?”
 “Chukula empo senum yaʼane,” ti veha hiia uu Woʼi Wakila.
 Uu Taavu into kaa hunuen au eetuamta venasi anekasu.
 Veha iiyilen au hiia, “abwe tuʼi, noolia ama kivake, taa lauti bweituk aave veetitaite uu ania.”
 Uu Woʼi Wakila veha lauti ama voosapo kivakek. 
 Uu Taavu veha lauti ama waiwa aahiikak. 
 Chukula veha si bweʼum au nayak, tua Woʼi Wakilata chaʼaka vetuku
 Uu Taavu veha si aubwantua, kia “Ik, ik” ti bwana.
 Uu Woʼi veha aa ineʼetaitek uka tahita.
 “Ay tua eʼaka haivu veete uu ania ” ti veha tete uu Woʼi Wakila, cheʼewasu tatalekai.
 Hunum veha uu Taavu vuitek. Uu Woʼi Wakila into hunama luutek.
 Inien emeʼe aa huʼuneiyaʼane Woʼi Wakila into Taavuta vetana.
 Kaa au nenenka, kia hakwo huniʼi.
 Es de que hunuen haksa suawa, hain chuʼum venasi suawa.
 Hain hikau wiikwa, vem usimmak chukti malaka susuawa, ta kaa emo nenenka. 
 Hiva emo defendiaroa.
 Veha?
Weye,heewi.
Hunuʼu.
Hunua veleeki.
Hunuen te kia ili koram yaʼarika ama hoone, seveak hunama ili koviʼiku ili nayaʼaʼika hunama mochala hoone.
Hunana te hooka veha ili hita, kia ama sukaune, hewi?
Kaita bwaʼamachine ta kia ili sukaune ama hookaʼari, intok hunuen yukeo intok te karpam hohoan, savanam.
Huname vetuk veha te hoone yukeo como si hak bweerem kakarekame venasi.
Am komonak veha kia
Heewi.
Kia hunuen hekau huni hiva hunama hoone. 
Huyata ama vetuk wattaine, papahota. 
Hunait veha te hoone. 
Vaʼa intok itotuk yeu vuitine.   
Kia hunue vetchiʼivo choppo veha aa yaʼarika ama hoone.
Hunama veha… Kaita vaʼa.
Katte komonne ala. 
Kaa vavawe ume savanam. 
Oh, kaa kommone?
Kaa papasaaroa. 
Kaa papasaaroa. 
Kia vetuk aman vuitine uu vaʼa. 
Kaa amet papasaaroa ume savanammetchi. 
Tapsisiolaika huniʼi. 
Manta kaa hihikia.
Kaa hihikia, bwe?
Eʼe. 
Kia hunuen ama vetuk hoone, bweere karimpo hokaa venasi. 
Kokoe wattek intok pos?
Kokoe wattek chea haamuchimtaka huni kia veha kateka aʼasoa.  
Chuuʼum venasi. 
Kia veha weyeka veha asoaka ama tuʼutewaka, tahoʼorimpo aa yechaʼariawaka, aa koktuawaka haivu im vicha aa puatine.
Heewi.  
Hunuen, hunuen weye um kaupo kechia. 
Kaita. 
Kaita wana haksa toʼowame. 
Kaa yumhuene?  
Eʼe. 
Kia hunuen asoaka hiva tahoʼopo, revoʼosampo  aa koktuawako haivu im vicha weene, kaa asoakamta venasi. 
Haisa huevenaka kokko hunueni?
Wate kokko, ta Dios itom ania, te kaupo rehteka kaave kokko aʼasoako.
Fijate.
Fijate.
Im intok yanti hoowakaʼapo intok hunuen tuʼisi kaapo haksa kokoe watteka huni kokko. 
Heewi, hunuen bwan aʼane. 
Im vicha intok eʼe.  
Kaupo intok kaa kokko. 
Intok kia
Si emo oulen.
Heewi. 
Intok kia hunain yukeo huniʼi senu veha ili karpam aa yaʼariaka veha hunama aa yechaʼine  kuta bweerem ama toʼaka veha huyata ae vepa wattakai hunama hikat aa yechaʼaine.
Intok kia si bweʼum nayaʼane paʼaku. 
Huname intok kaa tukne, tahim.  
Yukeo huniʼi.  
Hiva hunain veetine. 
Heewi. 
Haisa humak. 
Dios ket itom aʼania. 
Pos hiva tua, heewi. 
Heewi. 
Kaa tutuke. 
Hunuen taʼapo.
Hunuen veha aa vitne siʼimeta. 
Hunuen veha te
siʼimeta aa 
pasaroa intok hunuen veha...  Kaita karim iibwan.  Kia hunuen veha te hoone.  Nah katne hiva.
Hittoam intok pos kaita hewi?
Kaita.  Tua kaita.  Kia veha komo animalim venasi aʼasoa, kaita inyeksiionim, kaita waʼa 
hitasa  ili 
usi haksa sekapo… hitasa yodeeki ta aet yaʼanaʼame, kaita, kia veha tua ili bwiata chaetaka ama 
aa toʼoriaka aa sumaʼane.  Hmm.  Hunuen am uhuʼun ume uusim, kaita.  Yoʼowe huni kaita 
hioriaane.  Teaʼu bwaʼane inen asoako bwan.  
 Siku chuktak huniʼi, kia ili bwiata…  
  Heewi, kia ili bwiata chaeta ama aa toʼoriane. Hunuen hiva.  Katte am hihitton ume ili 
uusim.  iʼan intok ket ili usimtaka huniʼi tuʼisi hak hoarapo yeu tomteka tuʼisi vitwamta venaka 
huni kokko.
Kokko bwan.
Heewi.  Ta hunak kaa kokko. 
Tua te hunuen… hunuen aa vicha bwan hunum kaupo.  Kaita.  Kokoeme.  Hunuen
intok uu yoeme hakun muiwaka kaa mukuk intok hakun tesou tohina. Hunaman veha woika 
huni aemak aman vittuana.  Huname veha aa hiʼibwa hariuriane.  Ili aa hahairiaka veha ili aa
bwabwasaka veha aman au aa totoine, um tehpo aa tekikai, ho.  Aa vavatriane, au aa ineʼetepo
tahti.  
Valata yeu wikne?  
Heewi.  Hunai veha huchahkoe aa vavaksiane, intok sevii...  naposa.  Hunaka veha 
tattaʼaka veha 
ama aa tottoriane.  Huname veha aa hihittone intok ili aa hiʼibwa hariuriane haksa ili huiwam, 
maso sussuakai veha ili aa aniaka  ama aemak hoone.   Hunuen aa hiʼibwa aniatuana.  
Ta wate ket ili hittoa taʼan entonces, hewi?
  Heewi.  Hmm. Ta hunue aa vavaksian porque hunuʼu si tuʼi tea, huchahko..  intok uu sevii 
naposa. Hunuka veha ama aa tottoʼoriane. 
Hunaman ket ili yervam aayuk, hewi?
Heewi.  Huevena.
Aet taʼame veha aman am pupuane.
Huevena.   Hunum emo hihitton, kaupo.  Kaita.  Kaita im venasi yoi medesiinam, kaita
aayuk.   
Hunuen hiva.   Vempo Hiak hittoae emo hihitto siʼime.    Tua kaita. (whispering)   Ite veha kia 
veha hunuen haksa hokaa veha ili hitasa kaita, tua kaita hak tetteuwau veha haksa ili sawam 
bwehine kechia, sawam aukaʼapo.   Tua kaita sawam aukaʼapo intok kaita.  
Tua kaita?  
Tua kaita bwaʼamachine, tua kaita, kia ili otam haksa ili ochokom hokame huname ili
puaka, am vavakeka am bwaʼane uu hente, ili vaʼawata hiʼine, chiivu.  Hunaka hiva ili hiʼine,
intok kaa onakamta intok kia ili hita hak teako huni kaa onakamta bwaʼane.  Kaita oona.  Kia 
huneʼelak bwaʼane. 
Ori, haisa, haisa intok tahita hooa? 
  Abwe…
Kaa fohforok humakuʼu.
  Ta ii chea kaa oviachi; islaavom.  Kaa am taʼa?
Kaa am taʼa.
Islavo meechammea.Katin ili kachimbam kaa memecha, sasawali, loloʼalae.   Aʼayun ta 
iʼan kaita kechia.  Iʼan kia ume ori senderonimmea hiva vivam tatta.  (5:48)
  Heewi.
Hunak intok mecham hippuen im veeppanim.  
Huname veha, ori chuktaine, sisiwokta ili iʼa veleeppanik.  
Hunai veha inen… hunaka metta veha kahkopo am tuttaine, hewi. Hunama veha inen am 
oreʼene.  
Hunaa veha sik chihakti orek hunak veha veetine huname chiinim.   
Hunamea veha vivata tatta.  
Ta vivam ala hiva hippuen?
   Vivam kia kokoi sawam hunen yaʼane.   Masaʼasai sewata, sawata wawachaka am
yeyena.  Kaita viivam.  Hunuka hiva im yena.  Intok hunuen, huname kaa hippuetek intok 
echom kaa taʼa?  
 Nee am hikkaila, echom.
  Huname ili echo asoola wakiam yostilatune ili, ili, ili voa lolovolai wawakiatune.  
Hunamet veha taatne.    Kaa taheko, kaita hippueteko, kaa islavom hippueteko.  Hunait veha 
taatne hewi?  Vachomo wakiata.  Hunaka veha ili wohoktaka, hochisi aa oreka.  Hunaka veha 
inen aa hootaitine.  Taatne.  
Hunuʼu veha taatne tea.  
Hunaa veha bwichiataitine.  Inen.  Hunaa veha tahitine.  
Hunait veha naʼane.
Heewi. Hunuka nee kaa huʼuneiyan.  Haisa tua aa hohoan ti nee eene.  (Laughter)  
Hunueni.  
  Pos si kaita hippue.  
Hm, hmm. Ta pos si ho… sabe Dios que haksa humak siʼimeta suawaula.  
Si intelihentem… ume yoeme.
 Heewi.  Siʼimeta hunua suawa; haksa humak ameu yeu machialataka veha hunuka veha
hooa.  Hunuʼu chea kaa oviachi aet taatpo.  Hunaa veha taatne tea.  Hunaka veha tahita ori,
yaʼane.  Ho. 
Hunue veha haivu chuuvatuk haivu kia seriokamta venasi nayaʼine.
  Heewi.  Hunuen aa, hunuen im aa hooa ume hentem, yoeme.  Kaita uhyorim. Kaita 
haksa am hippue tiaka hak wam am eiyaʼane, heewi?  Ta pos uu yoeme, pos kaa oviachi.  Hak 
huni...
 Heewi.  Pos aa yaʼavaetek, kaa oviachi.  Hunuen veha… aa yaʼane, lauti.
 Iʼansu kia kaachin anmachine…   
   Heewi.
…kaa fofforoko.
  Heewi, iʼan intok kia pohporom hiva waata.  
  Heewi. 
   Ite hunen hiune.  Itesu kaa taheka huni bweerem nayaʼane. Ti  nee hiune.  Usim intok, 
ume in asoam intok hunen neu hiune.  “Apoko empo ket nan…  nayaʼane?”   ti neu hiune. 
  “Abwe 
hee.”  Ti  nee au hiune.  “Apoko oviachi?” Ti nee hiune. “Kaa oʼowim hiva nanna.  Hunen 
vetchiʼivosi ite 
haamuchim huni nanna.” Ti nee ameu hihia.  Hunuen nee ameu hihia, bwan.   
Hak huni hiva ili veetine, heewi, uu tahi?
  Heewi.  
 Kaa tutuke.
Hmm. Hunuen veha nee ameu hiune.  “Haisa em, emeʼe kaita pasaroala kialikun em kaa 
huʼunea.” Ti ne ameu hiune.  “Hunuen intok emeʼe kaa yee sualne.” Ti nee ameu hihia.  “Pos 
huyuʼu  veha kia Hiak kreyensia tea.”  ti neu hiune.  “Heewi , lutuʼuria.” Ti nee ameu hiune.  
Kaa kreyensia, tua lutuʼuria.
Hunuen nee ameu hiune.  Tua…   
 Ta komo kaa archivaroari, hewi?  Kaita tua…
Heewi.  Kaita.
 Kaita tua… Es que uu yoi pos kaa aa archivaroa, porque para el es una verguenza.  
Heewi.  Kialikun veha…  intok kia…   
Kaita hunuka waata. 
Heewi.  
 Kaa…
  Intok ii Hiaki hakwo huni kaa kovaʼi, hewi?  Kaa au nenenka.
Kaa au nenenka.
  Kaa au nenenka, kia hakwo huniʼi.  Es de que hunuen haksa suawa, hain chuʼum venasi 
suawa.  
Hain hikau wiikwa, vem usimmak chukti malaka susuawa, ta kaa emo nenenka.  Hiva emo 
defendiaroa.  Hasta que inim weeka veha hunule venasi weye, ho.  
 Aa heewi.
Heewi.  Hasta que inim weeka inien itom tosaa kovak veha hunuen weye, ho.
  Es que hunameʼe, tua hunameʼe aa pasaroakame, uka Hiak bwiata nahsuariakame, 
huname pos im haivu kaave.  
 Ime intok pos komo kaa aa pasaroak…
  Heewi.  .  
 Pos, kaa…
 Iʼan kaita bwan.
  O si te aa atteane o si te kaa aa atteane ti kaa pensaroa.  Kia veha pos yoimmeu aa 
bwise.  
Heewi.
  Heewi.  Intok aa nenka vuʼuka.  Bwiam.  Intok kaa vempo am tekipanoakai, yoimmeu 
am rentaroa.
Vempo kaa ohvota ama wootak hunue vetchiʼivo veha facilsi veha…  
…yoimmeu am entregaroa.
Hunuen weye iʼani.  Iʼan nee hunuen im aa vicha.  Iʼan inim, iʼan inim yeu yepsaka 
naateka veha hunuen nee im aa vicha bwan.  Kaa, kaa hakwo venasia.  Intok hakwo inime
yoʼowe hunuen itom hoarika itommak eʼetehon.  Havi Peo Maachil, maehto, temahti moll.  
Hunuen hiune, mamai Remeetrio.   “Emeʼe.”  ti hiia.  “Emeʼe aa vitne.” Ti hiia.  “Emeʼesu ketuni 
uusim.” Ti hiia.  “Intok wameʼe enchim uusim, huname siʼime aa vitne.” Ti hiia.   “Itepo 
te kaita emomak vitne.” Ti hiia.  Intok kia iiyika kareterata voʼotemta.  Bweʼu chukui vaakot inim 
wam voʼotene tea.  Hunaa veha huevena henteta bwaʼane tea.  Ilen chukti itou aa teuwak.  Pos 
ammaʼali hiia.  Iʼan veha huevena hente ama koko…  hunum kareteerapo.   
  Heewi.  
…huevena hente.
Heewi.
Iʼan veha nee hunuau siʼimekuu waate, hunuen aa hiiau. 
“Hunuʼu veha siʼime, hunuʼu bweʼu vaakot chukuika veha kia lautipo inim wam
voʼotene.”  Ti hiia.  “Kia senu repiktiapo.” ti hiia.  “Hunak veha siʼime veha vatoʼorata bwaʼane, 
kaa ilikik.” Ti hiia.  Pos iʼan veha haivu huevenak bwaʼe hunuʼu kareteera.  Huevenaka aet koko, 
kia yoimtaka huniʼi.  Yoeme.
Hunuka siʼimek haivu aa huʼuneiyan, hewi?
Heewi.   Siʼimeta im huʼuneiyak.  Kia kee, kee aa voʼoteneu .  Ta siʼimeta haivu itou 
eʼetehon.  Kia te hepela hoarimtaka itou etehona, ho.  Hiva tua aa hihikka.  Katin Peo Machil 
tea.  Vikampo hoʼakan.  Temahti Moll yoʼotukan, hunamaʼa  Vikampo.  Machilim tea.  Hunaʼa 
Komae Chiika Machil, katin aman yeepsan, kechia Tusoonewi.  
Heewi.  
Hunaa muukuk.   Hunai, Hunaim asu aa waikan hunuka havi Peo Machilta.  Ite am 
wawaik kechia.  Hunum veha, hunaa veha chea yoʼotukan.  Neʼesa Lus Maachil.  Ta ket muksuk.  
Siʼime yoʼowe, siʼime kokosuk.  Mas de que iʼan ume usim hiva ama tawala.  Intok hunuʼu 
kompae Giyermo Maachil.  Hunaa veha Peo Machilta uʼusi.  Ama tawala.  Ta ket imeʼe, ket im 
watem veheʼe.  Wam am… ket ama tawala.  Maehto usiataka, yoʼorapo… yoemiataka intok
hunule venak hooa, ti nee hiune kechia.  Hunum veha ama tawala ume ili usi vasiulam hiva ama
tawala, ta ume yoʼowe siʼime kokosuk.   
Vem usiwam intok haisa kaa, ori hunume istoriam… gravaroa, o kaa ameu am aʼawa… 
haʼani?
Kaita humakuʼu.  Kialikun, iʼan veha hunulevenasi kaate hunume uusim.  
 Heewi.  
 Kaitatune.
 Kaitatune, aʼa.  Luʼutine.  Asi como… hunuen katin ii Hiaki hiva kaa au nenenkaka, veha 
katin, katin siʼime aa nokria tea iʼi yoira, por… bweituk hakwo huni kaa haksa yoita venasi 
goviernota parketa wikiria tea.  Iʼi intok govierno intok si aa wikiria tea, ikaʼa…  
Demaspo…
…parketa ringota si yuʼin wikiria teaka etehowa.  Iʼi intok Hiaki, chea poovetaka kaita aa
wikiriaka kaa haksa hunuen parketa nuʼeka huni kaa, kaa aa wikiriaka tea, kaita hitasa hak 
nuʼeka huni hiva aa au ania teaka hikkaiwa… iʼani, ti hiia, ume yoimtaka huniʼi, bweituk kaa au 
nenkila tea… 
   …ti hiia.   
… they say.
  Iʼansu kia kaa, kaa tuʼisi maachi.
   Heewi.   Iʼan intok hunulevena bwan.   Kaa tuʼi.
  Intok mismo uu yoi, ori politika, politikatamake hunuen am hippue, ume yoemem.  
   Heewi.  
  Kia… entre ellos mismos, pos emo omta.  Iʼan chea divisionim chikti im aayuk.  
   Heewi.
 Ta hunuu yoi hunuka weetua.  Kaa… geerapo  intok pos hunuen armammak kaachin am 
kovaʼamachi.  Kaachin am yaʼak.  Ta politikapo veha…
   Heewi.  Iʼan veha inien hiia… hunuen hiuwa.
 Hunuen veha am konkistaroane intok hunumun vicha weeye.
   Kia, kia lau lauti, tuʼuwampo veha hunuen am weiya.
 Heewi.  De otra manera no se puede acer.  Aver si…
   Hm, hmm.  Kia hiva ameu aa haiwa.  
 Hm, hmm.  Para que, vempo mismo nau omteka, nau nahsuaka, itepo veha aman 
kiimuka veha te vensiaroane.  
   Vempo veha bwiamak tawane.
 Ah, pos haivu…
   Hunuen...  
 …haivu hunuen weye
 Heewi, hunuen weye.
 Kia vemposu bwiam nuʼeka ama eecha.  
Bwebwekam, solarim chikti bwebwekam nuʼe.  
Kia uhyoisi hoʼak.
 Uu Hiaki intok kia hiva venasi…
Kaita.  Hiaki intok kia hiva venasi poloove.   Ya vez que im sosiom, yuʼin tomita mavveta, 
likidaroawa intok kaita karim haksa tutuʼim hooa huniʼi, ho.  Lo que es la vida, heewi?  (15:03)
 Hmm.  Ta pos humak wate hunuen allea, hewi?  Kaa uka… kaa hunuka kostumraroakai
kechia.
  Bweere karim asi…
 Kaa aa waata.
 Kaa aa waata.  
 Pos ite kaita…. Ite tua poovem.  Pa que me voy a decir que nee tomine.  
Kaita.   Kia hunum ili ranchopo tekipanoa intok hunum hiva ili pensionaroari.  Hunaka hiva cada 
dia primeropo nee aa nuʼe.  Ta kaa sosiom siʼime hunume ili uusim.  Iʼan hunamesan nee sosio 
kimaʼaʼiiʼaakai  hunuavetchiʼivo  chukti nee inim nah weene, ho.  Kaa haksa yoko hakwo kia
haksa wikichim venasi chaʼasasakame  toʼomukvaekai.  Haksa bwiam lelevelaim huni makwak 
hunama hoʼaka hunama emo aniane, ti in hiavetchiʼivo veha nee hunum nah weye oʼoven, 
kechia. 
 Hunumevetchiʼivo huniʼi.  
 Haveesa intok am nokriane
 Heewi.  Hunuen chukti nee im nah weye.  Intok hunaa ili uusi hunumun 
katekamtavetchiʼivo.  Si mekka te hoʼak.  Im te kaita solaarta hippue hoarapo.  Hunaman 
vittuawaka naatekai… ho.  Im, imin Vakateeveu katekan.  Hunumun estakamento katekan .  
Hunum estakamento kateka hunum retiro au yepsak; intuchi hunum Tetaviektipo mismopo, 
um Gomeztau ranchopo tekipanoataitek.  Hunum veha te vinwa teki…  aʼapo tekipanoa, vahi 
wasuktiapo ama tekipanoa.  Tun hunuen vahi wasuktiapo ama aa tekipanoau intok veha pos, 
kaa intok, kaita intok tekil ti hiiaka veha aa suʼutohak.  Hunak intok hunum te yeu sahak intok te 
Vauwou aman Waasimam vewit, inen katin moitiwasuk, hunaman te hookan.  
 Intuchi hunaman te hokaa intok ime pueplom intok Pitayau hokame veha aʼapoʼik 
nomvraroak hunum vicha vakeopo, ho.  Iʼan, intok hunum, hunum te yeu sahaka veha te 
hunum vicha sahak, ho. 
 Haivu aman vinwatu.
  Haiki wasuktiapo… 
 Hunuka ganaderata mavetwak naatekai te aman hooka, ho
 Hunuka kargota veha hippue.  
 Heewi.  Kialikun yeu veepvaʼawa tea.  “Hunume siʼime wasuktiam veha siʼimem  nee 
veheʼetuane.” ti hiia.  
 Pues si.  Haisa iʼan kia gratispo…  tekilta hoone.   
 Hmm.  Hunuen hiiak aʼapo veha.  “Kaa… nee kaa in eʼapo ama yeu simne, ti hiia.  Elaʼapo 
im nee veheʼetuane siʼime hunuka tekilta, ti hiia.  Intok kia wakasim nenkiwak huni kaita ama
mimikwa.
 Mas de que uu sueldo aa kovaʼu; ili aa tekipanoaka aa kovaʼu hiva makna.   Mikwa, 
cada quince diapo.  Ili senu mil ama vahi cientota.   
 Sosiadam am atteak ume wakasim?
 Heewi.  Hunum aa kargaroawa uka… siʼimeta aa wikiriawamta
 Intok kaita veheʼetuawa?
 Intok kaita.
 Haiki wasuktiapo emeʼe ama hooka?   
 Oh, vinwatuko, humakuʼu.  Humakuʼu, veinti dospo hakuʼu, hunum hakuʼu.   Aʼapo au 
waate.  Inika ganaderata mavetwak naatekai, kaita, kaita mimikwa, bwan ume votoʼim. 
Kia veha tua ama tekipanoa.  
 Kaa, kaa empo sueldota aa nuʼe, ti hiia, cada quince dia?
 Anaʼaka.  
 Ta hunuʼu intok hitaavetchiʼivo?
 Abwe kia tomi.  Hunuka kovaʼatuawa.    Quince diapo veheʼetuawa.  Imin intok aa pensionaruari 
vetana intok ket ili senu mil ama naiki cientota ili tommiʼu senu metpo.  
 Kia kaita.
 Heewi.  Kia kaita.  
 Intok kaita, kaita, kaita bwaʼamtuk intok te si suffrifriaroa.  Kaita, ainam, hita munim 
huni kaita. 
 Pos intok kia ili cien pesota tomeka huni kak aa hinune.  Kaave ama hita nenka 
hunaman itom hoapo…  kawiwi.
 Hakun tahti veha yaaha?  
 Bwe, kaa…
 Provisiontavetchiʼivo.
 Abwe umuʼu. 
In Obregon?
 Ovregonneu aa nunuʼe.  Koperativa ama yaʼari.  Ta pos limitaupo aa nunuʼe.   Kaa itou 
yuyuma.
 Nesesita que senu ili tomek im waim veha aa hinutevok... 
 Huevenak nuʼune.
 Heewi.  Hunak veha ili aina bweʼu sakom nuʼuk hunak veha ili wantaroane.  Muunim, 
diez kilo, quince kilo.   Hunuʼu veha ili au yumaʼane quince diammeu, ho.  Pos si yuʼin usek veha 
hitaa?  Kaita.
  Haisa emeʼe kom yaaha?  Trookek, o…
 Trookepo.  Vanko trookem woi hiva.  
 Hunaka veha eme reuwari?
 Rereuwawa.  Intok aʼavo am sakau ameu nokak veha amemak simne.   Si sep aa nottivau 
intok sep aemak nottine bwaʼamta aʼavo nuʼuko.  Hunuen hiva.
 Intok emeʼe huevenaka aman hooka?     
 Ili vuʼuka aman hooka.  Intok kia hunuen memekka nau te hooka.  Ite maa si mekka 
hooka.  
Hunum Tataa Vaʼampo huchi inim taʼata yeu weyeo luula weene.  Hunum yeu sik intok 
hunaman ito
wannaʼavo veha ultimo rancho, Martimiano tea hunaʼa.  Hunai wannaʼavo intok inen Agiliʼita 
tea.  
 Ket hiva mismo hunaʼa.  Ori… hunaʼasan Seʼepo Vaʼam vetana taawa, Martimiano 
teame.    
 Intuchi hunuʼu, Agilita teame huniʼi.  Hunum paʼariau vichaa taawa. 
 Em asoam, ume oʼowim ket siʼime aman hooka?
 Siʼime.  
 Ta kaa enchimmak
 Eʼe.  Tataa Vaʼampo hooka.  Hunume ume tuusam.  Koram tuʼuteme.  Hunume veha 
siʼime ama mochala nau hoʼak, hunumuʼu, Tataa Vaʼampo.  
 Empo intok aman Papalootepo, hewi?
 Heewi, itepo aman hooka.  We… wepul hoara hiva.  Intok hunaman Martimianou huni 
wepul hoara hiva.
 Hunaman intok havee katek, Martimianopo?
 Ori, Loohio (Tortola) Ori, komae Aureliata asoa.  (long pause)  Hmm. 
Ketun hiia.
Ite… nee intok kia chukteka ama yeu weene.  
 Kaachin maachi.  Al kabo que huevena ume sintam. 
 Heewi. Nee veha… Hunaman te veha hookan, iʼan hunumuʼu bwan.  Kaita.  Aʼapo uu 
yoeme tua kaa… ket kaakun yeepsa.  Mas de que dia ultimopo hiva aʼavo yeepsa, dia primeropo
o amak treintaunotuk o veha tua treintaunopo tomiʼune.  Kaa treintaiunotuko intok kia 
treintapo tomineʼu.  
 Im yeepsa? 
 Heewi.
 Swiichipo?
  Heewi. Hunum komae Heraldatou yaaha.  Hunum mismo bwan tuka in weekaʼapo.  
 Huntuen hunum veha yeepsa.  Hunum yepsak veha tomiʼuk veha simne aʼapo.  
Naamuksuko.  
 Naamuksuko veha simne.  Ta pos uu komaeta tehwak, tuʼisi aa tehwaʼane bwan.
Kaa senuk vena.  Kia amemak etehone.  Si imin hakun huni yeepsan.  Kamiinotuk humak 
yahivae ti hiuwau, am tehwaʼane ti au au hiuvae, ti hiia.   Aman itou noitine ti ameu au hiuvae, 
ti hiia.  
 Eme aman yaaha kechia… Vahkommewi, Kamiinotuko?
Do you also go over there… to Vahkom, during the Kamino fiesta?
Uh, uh.  Kaa aman nee yeepsa.  
Porque te vatnaatakai tua itepola ama hookan, woika 
hiva.  Kaave ama tatawa.  Hunak te inen auka im wain iʼan venasi katekan, hewi.   Aʼapo  
intok aapola aman tawalatukan.  Aʼapo intok kampiaroane, hewi, pochoʼokun weamne;  hoara 
intok apela ama tawane.  Hunuen te bwaʼamta siʼimeta ama taaruk.  
 Bwe 
 Heewi.
 Wate ama kiimuk?  
Heewi.  Um humak huʼubwa haksa humak aa nuʼuka bwan.  Ho.  Wikiam makritukan, 
nylam, veemelam, woim.  Ori, asienda atteatukan hunameʼe.  Kee sauwaka aman am 
chayaʼikan kaapo waiwa.  Pos hunaka siʼimeta ama taaruk.  

